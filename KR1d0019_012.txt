# -*- mode: mandoku-view -*-
#+TITLE: 周禮述註
#+DATE: 2015-09-23 09:37:34
#+PROPERTY: JUAN 12
<pb:KR1d0019_WYG_012-1a>¶
欽定四庫全書¶
　周禮述註卷十二¶
　　　　　　　　　　　　安溪李光坡撰¶
○大宗伯之職掌建邦之天神人鬼地&KR0344;之禮以佐王¶
建保邦國¶
　坡謂邦禮有五獨言掌吉禮者禮有五經莫重於祭¶
　舉首以該終也建立也保安也正倫理則立篤恩義¶
　則安上下各得其所而後安故曰建保邦國也　&KR0344;¶
<pb:KR1d0019_WYG_012-1b>¶
　音祗後同¶
以吉禮事邦國之鬼神&KR0344;¶
　註曰謂祀之祭之享之吉禮之别十有二　邱氏曰¶
　上以神鬼&KR0344;言上下也此以鬼神&KR0344;言内外也¶
○以禋祀祀昊天上帝以實柴祀日月星辰以槱燎祀¶
司中司命飌師雨師¶
　註曰禋之言煙周人尚臭煙氣之臭聞者槱積也詩¶
　曰芃芃棫樸薪之槱之三祀皆積柴實牲體焉或有¶
<pb:KR1d0019_WYG_012-2a>¶
　玉帛燔燎而升煙所以報陽也鄭司農云昊天天也¶
　上帝𤣥天也昊天上帝樂以雲門實柴實牛柴上也¶
　故書實柴或為賓柴司中三能三階也司命文昌宮¶
　星風師箕也雨師畢也𤣥謂星謂五緯辰謂日月所¶
　㑹十二次司中司命文昌第五第四星或曰中能上¶
　能也祀五帝亦用實柴之禮云　疏曰辰即二十八¶
　星也　程子曰天與帝一也天言其體帝言其主¶
　朱子曰說上帝是總說帝說五帝是五方帝說昊天¶
<pb:KR1d0019_WYG_012-2b>¶
　上帝只是說天¶
○以血祭祭社稷五祀五嶽以貍沈祭山林川澤以疈¶
辜祭四方百物¶
　註曰不言祭地此皆地&KR0344;祭地可知也陰祀自血起¶
　貴氣臭也社稷土穀之神有徳者配食焉共工氏之¶
　子曰勾龍食於社有厲山氏之子曰柱食於稷湯遷¶
　之而祀棄故書祀作禩疈為罷鄭司農云禩當為祀¶
　書亦或作祀罷辜披磔牲以祭若今時磔狗祭以止¶
<pb:KR1d0019_WYG_012-3a>¶
　風𤣥謂五祀者五官之神在四郊四時迎五行之氣¶
　於四郊而祭五徳之帝亦食此神焉少昊氏之子曰¶
　重為勾芒食於木該為蓐收食於金脩及熙為𤣥冥¶
　食於水顓頊之子曰黎為祝融食於火共工氏有子¶
　曰勾龍為后土食於土五嶽東曰岱宗南曰衡山西¶
　曰華山北曰恆山中曰嵩高山不見四竇者四竇五¶
　嶽之匹或省文祭山林曰貍川澤曰沈順其性之含¶
　藏疈疈牲胷也疈而磔之謂磔攘及蜡祭郊特牲曰¶
<pb:KR1d0019_WYG_012-3b>¶
　八蜡以祀四方又曰蜡之祭也主先嗇而祭司嗇也¶
　祭百種以報嗇也饗農及郵表畷禽獸仁之至義之¶
　盡也　疏曰五嶽歆神雖與社稷同用血五嶽四瀆¶
　山川之類亦當貍沈也　坡謂祀天神祭地&KR0344;其時¶
　其地詳見於大司樂而此經下文云以蒼璧禮天以¶
　黄琮禮地典瑞云四圭有邸以祀天旅上帝兩圭有¶
　邸以祀地旅四望神祗之祀燦然並列王制云天子¶
　祭天地諸侯祭社稷則祭地祭社實難從同然此經¶
<pb:KR1d0019_WYG_012-4a>¶
　序祭有社無&KR0344;又司徒鼓人職曰以雷鼓鼓神祀以¶
　靈鼔鼓社祭是二者皆言社而不及&KR0344;典瑞以圭璧¶
　禮諸神祀地之外不著社稷大司樂分樂以祭亦不¶
　别著社稷於祭地之後二者又言&KR0344;而不及社似乎¶
　彼此相成各見為義而&KR0344;祭社祭禮無殊也勉齋黄¶
　氏曰社祭土稷祭穀土穀之祭達於上下故方丘與¶
　社皆祭地也而宗伯序祭有社無&KR0344;舉社則其禮達¶
　於上下舉&KR0344;則天子獨用之鼓人職曰以雷鼓鼔神¶
<pb:KR1d0019_WYG_012-4b>¶
　祀以靈鼓鼔社祭不曰&KR0344;祭而曰社祭亦是禮之達¶
　乎上下也大司樂雷鼓雷鼗以祀天神靈鼓靈鼗以¶
　祭地&KR0344;是則&KR0344;祭社祭其用同矣斯言&KR0192;哉較於賈¶
　疏所謂以小該大者尤為長於理而合於經也曰禮¶
　記祭灋王有大社又有王社何歟曰孔氏云大社在¶
　庫門内之右王社所在書傳無文妄意大社立於王¶
　宮惟祭京師之地王社則天子祭天下之地&KR0344;惟天¶
　子得行之或者兆在北郊将王社即方丘歟曰張子¶
<pb:KR1d0019_WYG_012-5a>¶
　不云大社祭天下之地&KR0344;王社祭京師之地&KR0344;乎曰¶
　張子說本白虎通惟據大與王而分之則大者綂天¶
　下王者自一人而言耳然京大也師衆也京師之社¶
　亦可云大王者無外社繫以王首以見此禮惟王有¶
　之諸侯以下則否次以見王者君天下則王社亦綂¶
　天下矣雖然張子之言足為天子二社一及京師一¶
　及天下之眀徴也四方解見司徒舞師後倣此¶
○以肆獻祼享先王以饋食享先王以祠春享先王以¶
<pb:KR1d0019_WYG_012-5b>¶
禴夏享先王以嘗秋享先王以烝冬享先王¶
　註曰宗廟之祭有此六享肆獻祼饋食在四時之上¶
　則是祫也禘也肆者進所解牲體謂薦熟時也獻獻¶
　醴謂薦血腥也祼之言灌灌以鬱鬯謂始獻尸求神¶
　時也祭必先灌乃後薦腥薦熟於祫逆言之者與下¶
　共文眀六享皆然祫言肆獻祼禘言饋食者著有黍¶
　稷互相備也魯禮三年喪畢而祫於太祖眀年春禘¶
　於羣廟自爾以後率五年而再殷祭一祫一禘　疏¶
<pb:KR1d0019_WYG_012-6a>¶
　曰天地宗廟皆樂為下神始從禋祀已下至此吉禮¶
　十二為歆神始也　槱羊九反飌音風貍亡皆反後同¶
　疈孚逼反肆他力反食音嗣禩音祀罷芳皮反磔張¶
　格反重直龍反蓐音辱竇音瀆畷音綴邸音底¶
以凶禮哀邦國之憂¶
　註曰哀謂救患分烖凶禮之别有五¶
以喪禮哀死亡¶
　註曰哀謂親者服焉疏者含禭¶
<pb:KR1d0019_WYG_012-6b>¶
以荒禮哀凶札¶
　註曰荒人物有害也凶嵗凶年穀不登札讀為截謂¶
　疫癘¶
以弔禮哀旤烖¶
　註曰旤烖謂&KR0476;水火宋大水魯莊公使人弔焉曰天¶
　作淫雨害於粢盛如何不弔廏焚孔子拜鄉人為火¶
　來者拜之士一大夫再亦相弔之道¶
以禬禮哀圍敗¶
<pb:KR1d0019_WYG_012-7a>¶
　註曰同&KR0576;者㑹合財貨以更其所喪春秋襄三十年¶
　冬㑹于澶淵宋烖故是其類¶
以恤禮哀寇亂¶
　註曰恤憂也鄰國相憂兵作於外為寇作於内為亂¶
　　坡謂自一至三天患也四五人旤也天患者先死¶
　亡次凶札由親及疎也次水火由重及輕也人旤者¶
　圍敗則喪師失地寇亂未有喪失亦先重後輕焉¶
　旤音禍禬古外反含戸暗反所喪之喪息浪反澶善¶
<pb:KR1d0019_WYG_012-7b>¶
　然反¶
以賓禮親邦國¶
　註曰親謂使之相親附賓禮之别有八¶
○春見曰朝夏見曰宗秋見曰覲冬見曰遇時見曰㑹¶
殷見曰同¶
　註曰此六禮者以諸侯見王為文六服之内四方以¶
　時分來或朝春或宗夏或覲秋或遇冬名殊禮異遞¶
　更而遍朝猶朝也欲其來之早宗尊也欲其尊王覲¶
<pb:KR1d0019_WYG_012-8a>¶
　之言勤也欲其勤王之事遇偶也欲其若不期而偶¶
　至時見者言無常期諸侯有不順服者王将有征討¶
　之事則既朝覲王為壇於國外合諸侯而命事焉春¶
　秋傳曰有事而㑹不協而&KR0576;是也殷衆也十二嵗王¶
　如不巡狩則六服盡朝朝禮既畢王亦為壇合諸侯¶
　以命政焉所命之政如王巡狩殷見四方四時分來¶
　嵗終則徧¶
○時聘曰問殷覜曰視¶
<pb:KR1d0019_WYG_012-8b>¶
　註曰時聘者亦無常期天子有事乃聘之焉竟外之¶
　臣既非朝嵗不敢瀆為小禮殷覜謂一服朝之嵗以¶
　朝者少諸侯乃使卿以大禮衆聘焉一服朝在元年¶
　七年十一年　疏曰此二經者是諸侯遣臣聘問天¶
　子之事上時㑹是當方諸侯不順服其順服者當方¶
　盡朝無遣臣來之灋其餘三方諸侯不來聞天子有¶
　征伐之事則遣大夫来問天子必知時㑹遣大夫不¶
　使卿者以經稱問案聘禮小聘曰問使大夫此經云¶
<pb:KR1d0019_WYG_012-9a>¶
　問眀使大夫也　鄭剛中曰攷行人時聘以結諸侯¶
　之好殷覜以除邦國之慝此乃王見諸侯之文與此¶
　諸侯見王之文不合合二官攷之蓋聘覜之禮王與¶
　諸侯交用之但諸侯行之則曰問視天子行之則曰¶
　除慝結好　見賢遍反覜他弔反竟音境¶
以軍禮同邦國¶
　註曰同謂威其不協僭差者軍禮之别有五　鄭剛¶
　中曰天子用之侯國亦用之所以謂之同¶
<pb:KR1d0019_WYG_012-9b>¶
大師之禮用衆也¶
　註曰用其義勇　疏曰大師者謂天子六軍諸侯大¶
　國三軍次國二軍小國一軍出征之灋¶
大均之禮恤衆也¶
　註曰均其地政地守地職之賦所以憂民　疏曰此¶
　大均必在軍禮者謂諸侯賦稅不均者皆是諸侯僭¶
　濫無道致有不均之事當合衆以均之故在軍禮也¶
大田之禮簡衆也¶
<pb:KR1d0019_WYG_012-10a>¶
　註曰古者因田習兵閲其車徒之數　疏曰此謂天¶
　子諸侯親自四時田獵¶
大役之禮任衆也¶
　註曰築宮邑所以事民力強弱¶
大封之禮合衆也¶
　註曰正封疆溝塗之固所以合聚其民　王介甫曰¶
　合衆者地有定域民有常主所以合其志　坡謂兵¶
　以衞國賦以足食故居首田以習戰與大師相表裏¶
<pb:KR1d0019_WYG_012-10b>¶
　賦役一也故大役與大均亦表裏焉凡四者皆必民¶
　聚而後可為故以大封之禮終之¶
以嘉禮親萬民¶
　註曰嘉善也所以因人心所善者而為之制嘉禮之¶
　别有六　疏曰餘四禮皆云邦國獨此云萬民者餘¶
　四禮萬民所行者少故舉邦國而言此嘉禮六者萬¶
　民所行者多故舉萬民其實上下通也¶
以飲食之禮親宗族兄弟¶
<pb:KR1d0019_WYG_012-11a>¶
　註曰親者使之相親人君有食宗族飲酒之灋所以¶
　親之也文王世子曰族食世降一等大傳曰繫之以¶
　姓而弗别綴之以食而弗殊¶
以昏冠之禮親成男女¶
　註曰親其恩成其性¶
以賓射之禮親故舊朋友¶
　註曰射禮雖王亦立賓主也王之故舊朋友為世子¶
　時共在學者天子亦有友諸侯之義武王曰我友邦¶
<pb:KR1d0019_WYG_012-11b>¶
　冡君是也司冦職有議故之辟議賓之辟¶
以饗燕之禮親四方之賓客¶
　註曰賓客謂朝聘者　疏曰此經饗燕並言殊食於¶
　上者食無獻酢之灋故别言於此與私飲同科¶
以脤膰之禮親兄弟之國¶
　註曰脤膰社稷宗廟之肉以賜同姓之國同福祿也¶
　兄弟有共先王者魯定公十四年天王使石尚來歸¶
　脤　疏曰此文雖主兄弟之國至於二王後及異姓¶
<pb:KR1d0019_WYG_012-12a>¶
　有大功者得與兄弟之國同故僖九年夏王使宰孔¶
　賜齊侯胙又僖公二十四年宋成公如楚還入於鄭¶
　鄭伯将享之問禮於皇武子對曰宋先代之後也於¶
　周為客天子有事膰焉有喪弔焉是二王後及異姓¶
　有大功者亦得脤膰之賜是以大行人直言歸脤以¶
　交諸侯之福不辨同姓異姓是亦容有非兄弟之國¶
　亦得脤膰也¶
以賀慶之禮親異姓之國¶
<pb:KR1d0019_WYG_012-12b>¶
　註曰異姓王昏姻甥舅　疏曰大行人云賀慶以贊¶
　諸侯之喜不别同姓異姓則兼同姓可知　坡謂飲¶
　食昏冠所以親於家也賓射饗燕所以親於國也脤¶
　膰賀慶所以親於天下也而家國天下之中親疏内¶
　外又各有序焉夫先王之治天下報本反始敬之至¶
　也救災恤患愛之大也吉凶之禮備矣敬之至愛之¶
　大則諸侯悅服以正王面為賓禮以賓之而謀其不¶
　協威其不軌於是又有大師之禮至若通乎上下因¶
<pb:KR1d0019_WYG_012-13a>¶
　其所善以厚道先之親親敬故使貴賤疎戚皆維繫¶
　於厚則嘉禮之為也　脤上忍反膰音煩共讀如字¶
　辟音僻¶
以九儀之命正邦國之位¶
　註曰每命異儀貴賤之位乃正春秋傳曰命位不同¶
　禮亦異數　王光逺曰命以徳定其數儀以命制其¶
　節位以儀辨其分¶
壹命受職¶
<pb:KR1d0019_WYG_012-13b>¶
　註曰始見命為正吏謂列國之士於子男為大夫王¶
　之下士亦一命鄭司農云受職治職事¶
再命受服¶
　註曰受服受𤣥冕之服列國之大夫再命於子男為¶
　卿卿大夫自𤣥冕而下如孤之服王之中士亦再命¶
　則爵弁服¶
三命受位¶
　註曰此列國之卿始有列位於王為王之臣也王之¶
<pb:KR1d0019_WYG_012-14a>¶
　上士亦三命¶
四命受器¶
　註曰此公之孤始得有祭器者也禮運曰大夫具官¶
　祭器不假聲樂皆具非禮也王之下大夫亦四命¶
五命賜則¶
　註曰鄭司農云則者灋也出為子男𤣥謂則地未成¶
　國之名王之下大夫四命出封加一等五命賜之以¶
　方百里二百里之地者方三百里以上為成國王莽¶
<pb:KR1d0019_WYG_012-14b>¶
　時以二十五成為則方五十里合今俗說子男之地¶
　獨劉子駿等識古有此制焉¶
六命賜官¶
　註曰此王六命之卿賜官者使得自置其臣治家邑¶
　如諸侯春秋襄十八年冬晉侯以諸侯圍齊荀偃為¶
　君禱河既陳齊侯之罪而曰曾臣彪将率諸侯以討¶
　焉其官臣偃實先後之¶
七命賜國¶
<pb:KR1d0019_WYG_012-15a>¶
　註曰王之卿六命出封加一等者鄭司農云出就侯¶
　伯之國¶
八命作牧¶
　註曰謂侯伯有功徳者加命得専征伐於諸侯鄭司¶
　農云一州之牧王之三公亦八命¶
九命作伯¶
　註曰上公有功徳者加命為二伯得征五侯九伯云¶
　鄭司農云長諸侯為方伯　坡謂職服位器皆曰受¶
<pb:KR1d0019_WYG_012-15b>¶
　者自下言之不敢自専也則與官國皆曰賜自上言¶
　之恩出非常也牧與伯皆曰作者必有過人之功徳¶
　方可作而在此位也¶
以玉作六瑞以等邦國¶
　瑞信也等猶齊等也¶
王執鎮圭¶
　註曰鎮安也所以安四方鎮圭者蓋以四鎮之山為¶
　瑑飾圭長尺有二寸　疏曰此鎮圭王祭祀時所執¶
<pb:KR1d0019_WYG_012-16a>¶
公執桓圭¶
　註曰公二王之後及王之上公雙植謂之桓桓宮室¶
　之象所以安其上也桓圭蓋亦以桓為瑑飾圭長九¶
　寸　疏曰此所執謂朝時桓謂若屋之桓楹桓若豎¶
　之則有四稜此於圭上而言下二稜著圭不見惟有¶
　上二稜故以雙言宮室在上須桓楹乃安若天子在¶
　上須諸侯衞守乃安¶
侯執信圭伯執躬圭¶
<pb:KR1d0019_WYG_012-16b>¶
　註曰信當為身聲之誤也身圭躬圭蓋皆象以人形¶
　為瑑飾文有麤縟耳欲其慎行以保身圭皆長七寸¶
子執穀璧男執蒲璧¶
　註曰穀所以養人蒲為席所以安人二玉盖或以穀¶
　為瑑飾或以蒲為瑑飾璧皆徑五寸不執圭者未成¶
　國也　坡謂圭之長短依命數其形則雜記贊大行¶
　云博三寸厚半寸剡上左右各寸半是也璧形圓内有¶
　孔謂之好外有玉謂之肉肉倍好謂之璧¶
<pb:KR1d0019_WYG_012-17a>¶
　以禽作六贄以等諸臣¶
　註曰摯之言至所執以自致¶
孤執皮帛卿執羔大夫執鴈士執雉庶人執鶩工商執¶
雞¶
　註曰皮帛者束帛而表以皮為之飾皮虎豹皮帛如¶
　今璧色繒也羔小羊取其羣而不失其類鴈取其候¶
　時而行雉取其守介而死不失其節鶩取其不飛遷¶
　雞取其守時而動曲禮曰飾羔鴈者以繢謂衣之以¶
<pb:KR1d0019_WYG_012-17b>¶
　布而又畫之者自雉以下執之無飾士相見之禮卿¶
　大夫飾摯以布不言繢此諸侯之臣與天子之臣異¶
　也然則天子之孤飾摯以虎皮公之孤飾摯以豹皮¶
　與此孤卿大夫士之摯皆以爵不以命數凡摯無庭¶
　實　疏曰凡此所執王之臣尊侯之臣卑雖尊卑不¶
　同命數有異爵同則摯同此雖以王臣為主文兼侯¶
　臣是以士相見卿大夫士所執亦與此同但飾有異¶
　耳庶人府史胥徒新升之時　鄭剛中曰古之工商¶
<pb:KR1d0019_WYG_012-18a>¶
　亦有見君之理如工執藝事以諫鄭商人以乘韋先¶
　牛犒師匠慶伶州鳩之徒皆工商之得以見君者也¶
　　信音身慎行之行下孟反剡音琰繢音潰¶
以玉作六器以禮天地四方¶
　註曰禮謂始告神時薦於神坐書曰周公植璧秉圭¶
　是也　疏曰此以玉禮神在作樂下神後與宗廟祼¶
　同節若然祭天當實柴之節也¶
以蒼璧禮天以黄琮禮地以青圭禮東方以赤璋禮南¶
<pb:KR1d0019_WYG_012-18b>¶
方以白琥禮西方以𤣥璜禮北方¶
　註曰此禮天以冬至禮地以夏至者也禮東方以立¶
　春謂蒼精之帝而太昊勾芒食焉禮南方以立夏謂¶
　赤精之帝而炎帝祝融食焉禮西方以立秋謂白精¶
　之帝而少昊蓐收食焉禮北方以立冬謂黑精之帝¶
　而顓頊𤣥冥食焉禮神者必象其類璧圓象天琮八¶
　方象地圭銳象春物初生半圭曰璋象夏物半死琥¶
　猛象秋嚴半璧曰璜象冬閉藏地上無物惟天半見¶
<pb:KR1d0019_WYG_012-19a>¶
皆有牲幣各放其器之色¶
　註曰幣以從爵若人飲酒有酬幣　坡謂九儀者正¶
　尊卑之位也六瑞六摯者等尊卑相見之物也後及¶
　六器者自眀以及幽也吉凶賓軍嘉五者以治神人¶
　九儀四者以和上下故其叙如此　放音倣¶
以天產作陰徳以中禮防之以地產作陽徳以和樂防¶
之¶
　坡謂產生也禮器亦曰徳產天產者倫理之次第皆¶
<pb:KR1d0019_WYG_012-19b>¶
　天生也書曰天叙有典作陰徳者制為綱常截然有¶
　定故曰陰徳以中禮防之者氣質不齊於綱常或有¶
　過不及故以中防之也地産者聲氣之清濁皆地生¶
　也漢書曰音聲不同係水土之風氣作陽徳者制為¶
　歌詠揚詡情志故曰陽徳以和樂防之者教俗各異¶
　歌詠者或即於慆淫故以和防之也言以倫理之自¶
　然作為綱常而以中防其過不及之弊也以聲氣之¶
　自然作為歌詠而以和防其慆淫之失也¶
<pb:KR1d0019_WYG_012-20a>¶
以禮樂合天地之化百物之產以事鬼神以諧萬民以¶
致百物¶
　坡謂以禮樂合天地之化百物之產者推言禮樂之¶
　功用也人君建中和之極萬民服中和之教於是以¶
　中感中以和召和格于上下則天地訢合陰陽相得¶
　煦嫗覆育萬物暨于含生則草木茂區萌達羽翼奮¶
　角觡生蟄蟲昭蘇羽者嫗伏毛者孕鬻胎生者不殰¶
　而卵生者不殈合之謂也惟其可以合天地之化故¶
<pb:KR1d0019_WYG_012-20b>¶
　以事鬼神則天神格人鬼享惟其可以敎中和故以¶
　諧萬民則移風易俗天下皆寧惟其可以合百物之¶
　產故以致百物則麟鳯降龜龍格上文言治神人和¶
　上下之禮詳矣此二節推其關極天地聖人體之贊¶
　化育物還以達於天地故其志氣天人交相感動而¶
　其應如此兼言樂者禮樂一事也　訢音忻煦音姁¶
　吁句切嫗音傴於語切區音勾觡音格殰音牘殈音¶
　洫¶
<pb:KR1d0019_WYG_012-21a>¶
凡祀大神享大鬼祭大&KR0344;帥執事而卜日宿眡滌濯涖¶
玊鬯省牲鑊奉玉齍詔大號治其大禮詔相王之大禮¶
　註曰執事諸有事於祭者宿申戒也滌濯溉祭器也¶
　玉禮神之玉也始涖之祭又奉之鑊烹牲器也大號¶
　六號之大者以詔大祝以為祝辭治猶簡習也豫簡¶
　習大禮至祭當以詔相王羣臣禮為小禮涖視也　疏¶
　曰此亦灋三才故享大鬼在其中涖玉鬯者天地有¶
　禮神之玉無鬱鬯宗廟無禮神之玉而有鬱鬯但宗¶
<pb:KR1d0019_WYG_012-21b>¶
　廟仍有圭瓚璋瓚亦是玉故曲禮云玉曰嘉玉郊特¶
　牲云用玉氣是也奉玉齍者此玉還是上文所涖者¶
　齍謂黍稷天地當盛以瓦簠但齍與上鬯互見為義¶
　皆始時臨之祭又奉之¶
　若王不與祭祀則攝位¶
　攝代也王不與祭祀謂有疾及哀慘之等則代行其¶
　祭事¶
○凡大祭祀王后不與則攝而薦豆籩徹¶
<pb:KR1d0019_WYG_012-22a>¶
　註曰薦徹豆籩王后之事　疏曰天地及社稷外神¶
　等后夫人不與此言凡大祭祀王后不與謂后應與¶
　而不與又云大祭祀眀非羣小祀則大祀者惟宗廟¶
　而已　齍音咨相息亮反與音預¶
大賓客則攝而載果¶
　註曰載為也果讀為祼代王祼賓客以鬯君無酌臣¶
　之禮言為者攝酌獻耳拜送則王也鄭司農云王不¶
　親為主　疏曰案大行人云上公之禮再祼而酢此¶
<pb:KR1d0019_WYG_012-22b>¶
　再祼者有后祼則亦攝為之内宰贊之侯伯一祼而¶
　酢子男一祼不酢此皆無后祼王不親酌則皆使大¶
　宰宗伯攝而為之　果讀祼¶
朝觀㑹同則為上相大喪亦如之王哭諸侯亦如之¶
　相詔王禮也出接賓曰擯入詔禮曰相相者五人卿¶
　為上擯大喪王后及世子也或王或嗣王為喪主哭¶
　及拜賓宗伯亦為上相也哭諸侯者謂薨於國為位¶
　而哭之檀弓曰天子之哭諸侯也爵弁絰䊷衣若來¶
<pb:KR1d0019_WYG_012-23a>¶
　朝薨於王國則王為之緦麻不應直哭之而已　相¶
　息亮反䊷側其反¶
王命諸侯則儐¶
　註曰儐進之也王将出命假祖廟立依前南鄉儐者¶
　進當命者延之命使登内史由王右以策命之降再¶
　拜稽首登受策以出此其畧也諸侯爵祿其臣則扵¶
　祭焉　假音格鄉許亮反¶
國有大故則旅上帝及四望¶
<pb:KR1d0019_WYG_012-23b>¶
　註曰故謂凶災旅陳也陳其祭事以祈焉禮不如祀¶
　之備也　陳氏曰掌次大旅上帝祀五帝則上帝異¶
　乎五帝也典瑞祀天旅上帝則上帝異乎天也上帝¶
　之文既不主昊天上帝又不主於五帝而周禮所稱¶
　帝者昊天上帝與五帝而已則上帝為昊天上帝及¶
　五帝眀矣鄭氏以上帝為五帝而不及天王肅以上¶
　帝為昊天上帝而不及五帝皆非也又曰旅非常祭¶
　也國有大故然後旅於羣神而祭之陳樂而不懸廞¶
<pb:KR1d0019_WYG_012-24a>¶
　樂而不鼓告以其凶烖或言旅或言大旅蓋故有大¶
　小而旅亦隨異也　坡謂四望以大司樂言之天神¶
　稱祀地&KR0344;稱祭於四望曰祀則不主於嶽瀆也以典¶
　瑞言之既有日月星辰又有四望則不主於日月等¶
　之祀也鄭司農云四望日月星海許氏慎曰日月星¶
　辰河海大山坡足其說詳小宗伯　廞許今反¶
王大封則先告后土¶
　註曰后土土神也　邱氏曰王封諸侯取大社之土¶
<pb:KR1d0019_WYG_012-24b>¶
　苞之以白茅而授之故大宗伯先告焉¶
○乃頒祀于邦國都家鄉邑¶
　頒讀為班班其所當祀及其禮鄉邑鄉遂公邑也鄉¶
　邑之中亦有祀如社禜酺之類先邦國次都家次鄉¶
　邑自外至内之序也¶
　　或問血祭章註以黎為祝融后土食于火土子添¶
　　改非也曰鄭以為見其先師之說也然無他攷而¶
　　左傳蔡墨之言眀分二官鄭既據其言以解五祀¶
<pb:KR1d0019_WYG_012-25a>¶
　　獨此相悖&KR0178;未知者惑矣妄欲載𫝊文附己意則¶
　　反覆汗浩支離無極故遂益入實仍𫝊舊非敢蹈¶
　　僭　或問以天産章註及諸儒之說詳矣而俱不¶
　　從何曰諸儒之說皆不及註然觀上文以玉作六¶
　　瑞以禽作六摯以玉作六器凡言作者皆為造作¶
　　之作此云以天產作陰徳以地產作陽德句灋一¶
　　也乃頓以作為作起之作故註與諸儒所解於理¶
　　非不可觀僅因二作字無著四以字折轉難通而¶
<pb:KR1d0019_WYG_012-25b>¶
　　文與理上下俱窒則雖談元極奥終未敢為據也¶
　　曰樂由天作禮以地制今反以禮自天產樂自地¶
　　產何也曰上二句是因天性之自然而定其分非¶
　　即禮也以地氣之自然而成其聲非即樂也下二¶
　　句方是以禮樂防其失則又是現成之禮樂非至¶
　　此方制也此與大司徒防偽教中防情教和一理¶
　　然司徒主以禮樂教故自禮樂說起此主以禮樂¶
　　合天地之化故自天地說來文義至眀詳之¶
<pb:KR1d0019_WYG_012-26a>¶
○小宗伯之職掌建國之神位右社稷左宗廟¶
　註曰庫門内雉門外之左右故書位作立鄭司農云¶
　立讀為位古者立位同字古文春秋經公即位為公¶
　即立　疏曰建國之神位者從内向外故據國中神¶
　位而言對下經在四郊等為外神也¶
○兆五帝於四郊四望四類亦如之¶
　坡謂兆為壇之營域五帝蒼精之帝大昊食焉赤精¶
　之帝炎帝食焉黄精之帝黄帝食焉白精之帝少昊¶
<pb:KR1d0019_WYG_012-26b>¶
　食焉黑精之帝顓頊食焉黄帝亦於南郊四望者天¶
　神則兆日於東郊兆月與風師於西郊兆司中司命¶
　於南郊兆雨師於北郊地&KR0344;則五嶽四鎮四竇也四¶
　類類上帝也類上帝者師祭也四方皆有類故云四¶
　類也類上帝在四望後者非常祀也¶
○兆山川丘陵墳衍各因其方¶
　註曰順其所在　疏曰案大司徒職地有十等此不¶
　言林澤原隰亦順所在可知故畧不言　坡謂宗伯¶
<pb:KR1d0019_WYG_012-27a>¶
　掌邦禮治神人自經首至此皆治神之禮也¶
掌五禮之禁令與其用等¶
　五禮吉凶賓軍嘉也禁者不當為而為與得為而不¶
　為者皆有禁也令者令其當為與得為也用等牲器¶
　尊卑之差也¶
○辨廟祧之昭穆¶
　註曰祧遷主所藏之廟自始祖之後父曰昭子曰穆¶
　　坡謂辨廟祧之昭穆者正欲以序生者之昭穆也¶
<pb:KR1d0019_WYG_012-27b>¶
　若辨立廟之昭穆則上文建國神位左宗廟中已包¶
　之矣¶
○辨吉凶之五服車旗宮室之禁¶
　邱氏曰九章七章五章三章一章此吉服也斬衰齊¶
　衰錫衰緦衰疑衰此凶服也　坡謂禁令用等禮之¶
　節也衣服宮車禮之器也掌其節辨其器皆所以眀¶
　分貴賤也¶
○掌三族之别以辨親疏其正室皆謂之門子掌其政¶
<pb:KR1d0019_WYG_012-28a>¶
令¶
　註曰三族謂父子孫人屬之正名喪服小記曰親親¶
　以三為五以五為九正室適子也將代父當門者也¶
　疏曰辨親疏者據已上至髙祖下至元孫傍至緦麻¶
　重服者則親輕服者則疏也正室皆謂之門子者還¶
　據九族之内但是適子正體主皆是正室亦謂之門¶
　子　徐氏曰掌其政令者治其昭穆眀其適庶使不¶
　得以卑代尊以孽代宗也夫王道莫先於親親親親¶
<pb:KR1d0019_WYG_012-28b>¶
　之道莫要於辨昭穆分族屬眀宗灋故昭穆辨而世¶
　次眀尊卑序矣三族别而親疏分矣門子立而宗灋¶
　正矣　坡謂既辨昭穆而昭穆遞衍又各有親疏之¶
　殺既辨親疏而親疏之中在彼又各有宗支之分掌¶
　而辨之則族灋明自掌五禮至此皆治人之禮也人¶
　道之大惟貴賤親疏各得其分則理故反覆言之¶
毛六牲辨其名物而頒之于五官使共奉之¶
　註曰毛擇毛也鄭司農云司徒主牛宗伯主雞司馬¶
<pb:KR1d0019_WYG_012-29a>¶
　主馬及羊司冦主犬司空主豕　疏曰祭日之旦在¶
　廟門之前頒與五官使共奉之助王牽入廟¶
○辨六齍之名物與其用使六宮之人共奉之¶
　註曰齍讀為粢六粢謂六穀黍稷稻&KR0413;麥苽　坡謂¶
　用者祭有大小則用有多寡¶
○辨六彝之名物以待果将¶
　註曰六彝雞彝鳥彝斝彝黄彝虎彝蜼彝果讀為祼¶
○辨六尊之名物以待祭祀賓客¶
<pb:KR1d0019_WYG_012-29b>¶
　註曰待者有事則給之鄭司農云六尊獻尊象尊壺¶
　尊著尊大尊山尊　疏曰案司尊彝惟為祭祀陳六¶
　彝六尊不見為賓客陳六尊此兼言賓客則在廟饗¶
　賓客時陳六尊亦依祭禮四時所用若在野外饗不¶
　用祭祀之尊故左傳云犧象不出門也若然案鬱人¶
　云掌祼器凡祭祀賓客之祼事則上六彝亦為祭祀¶
　賓客而辨之而不言祭祀賓客者舉下以眀上故略¶
　而不言　坡謂毛六牲至此承首節建神&KR0344;人鬼之¶
<pb:KR1d0019_WYG_012-30a>¶
　位此則備其祀享之物也　果讀祼斝音假蜼音誄¶
　獻素何反犧同著直略反¶
掌衣服車旗宮室之賞賜¶
　註曰王以賞賜有功者書曰車服以庸¶
掌四時祭祀之序事與其禮¶
　坡謂此承次節衣服宮車既掌其禁此因其有功而¶
　予以所當得也昭穆親疎既掌其辨此因祭祀而次¶
　序之即中庸所謂宗廟之禮序昭穆序齒之等也舊¶
<pb:KR1d0019_WYG_012-30b>¶
　說序事為眡滌省牲等事此事眀在下文恐非矣¶
　予音與¶
若國大貞則奉玉帛以詔號¶
　問事之正曰貞大貞謂卜立君卜大封也玉帛所以¶
　禮神者詔詔大祝也號神號幣號¶
大祭祀省牲眡滌濯祭之日逆齍省鑊告時于王告備¶
于王¶
　註曰逆齍受饎人之盛以入省鑊視亨腥熟時薦陳¶
<pb:KR1d0019_WYG_012-31a>¶
　之早晚備謂饌具　饎音熾亨普庚反¶
凡祭祀賓客以時將瓚祼¶
　註曰将送也猶奉也祭祀以時奉而授王賓客以時¶
　奉而授宗伯天子圭瓚諸侯璋瓚　疏曰案小宰職¶
　云凡祭祀贊祼将之事此小宗伯又奉而授王者此¶
　據授王彼小宰據授尸謂瓚既在王手小宰乃贊王¶
　授尸故二官俱言也¶
詔相祭祀之小禮凡大禮佐大宗伯¶
<pb:KR1d0019_WYG_012-31b>¶
　註曰小禮羣臣之禮　疏曰此經所云既未至職末¶
　輒言此者此以下皆小宗伯専行事不佐大宗伯故¶
　於中言之以結上也　相息亮反¶
賜卿大夫士爵則儐¶
　註曰賜猶命也儐之如命諸侯之儀春秋文元年天¶
　王使毛伯來錫公命傳曰錫者何賜也命者何加我¶
　服也¶
小祭祀掌事如大宗伯之禮¶
<pb:KR1d0019_WYG_012-32a>¶
　王光逺曰大宗伯祀大神&KR0344;帥執事而卜曰以至詔¶
　大號小祭祀小宗伯之所掌故其事亦如之¶
大賓客受其將幣之齎¶
　註曰謂所齎來貢獻之財物　疏曰此謂諸侯來朝¶
　覲禮畢每國於廟貢國所有行三享之禮以玉幣致¶
　享既訖其庭實之物則小宗伯受之以東故云受其¶
　將幣之齎也　齎音賫¶
若大師則帥有司而立軍社奉主車¶
<pb:KR1d0019_WYG_012-32b>¶
　註曰有司大祝也王出軍必先有事於社及遷廟而¶
　以其主行社主曰軍社遷主曰祖春秋傳曰軍行祓¶
　社釁鼓祝奉以從曾子問曰天子巡守以遷廟主行¶
　載于齊車言必有尊也書曰用命賞于祖不用命戮¶
　于社社之主盖用石為之奉謂将行¶
若軍将有事則與祭有司将事于四望¶
　註曰軍将有事将與敵合戰也祭有司謂大祝之屬¶
　盖司馬之官實典焉　黄文叔曰與如字祭禱自有¶
<pb:KR1d0019_WYG_012-33a>¶
　主者小宗伯與之偕　祓孚物反齊側皆反¶
若大甸則帥有司而饁獸于郊遂頒禽¶
　註曰甸讀曰田有司大司馬之屬饁饋也以禽饋四¶
　方之神於郊郊有羣神之兆頒禽謂以予羣臣詩傳¶
　曰禽雖多擇取三十焉其餘以予大夫士以習射於¶
　澤宮而分之　甸音田饁于輒反予音與¶
大烖及執事禱祠于上下神&KR0344;¶
　註曰執事大祝及男巫女巫也求福曰禱得求曰祠¶
<pb:KR1d0019_WYG_012-33b>¶
　讄曰禱爾于上下神&KR0344;　疏曰大烖者謂國&KR0476;水火¶
　及年穀不熟　讄音誄¶
王崩大肆以秬鬯渳¶
　註曰鄭司農云大肆大浴也杜子春讀渳為泯以秬¶
　鬯浴尸𤣥謂大肆始陳尸伸之　疏曰大祝以肆鬯¶
　渳小祝贊渳此又言之者察其不如儀也¶
○及執事涖大歛小歛率異族而佐¶
　註曰執事大祝之屬涖臨也親歛者蓋事官之屬為¶
<pb:KR1d0019_WYG_012-34a>¶
　之喪大記曰小歛衣十九稱君大夫士一也大歛君¶
　百稱大夫五十稱士三十稱異族佐歛疎者可以相¶
　助¶
○縣衰冠之式于路門之外¶
　註曰制色宜齊同¶
○及執事眡葬獻器遂哭之¶
　註曰執事盖梓匠之屬至将葬獻明器之材又獻素¶
　獻成皆於殯門外王不親哭有官代之　疏曰小宗¶
<pb:KR1d0019_WYG_012-34b>¶
　伯哭此眀器哀其生死異也¶
○卜葬兆甫竁亦如之¶
　註曰兆墓塋域甫始也鄭大夫讀竁皆為穿杜子春¶
　讀竁為毳皆謂葬穿壙也今南陽名穿地為竁聲如¶
　腐脆之脺¶
○既葬詔相喪祭之禮¶
　註曰喪祭虞祔也檀弓曰葬日虞弗忍一日離也是¶
　日也以虞易奠卒哭曰成事是日也以吉祭易喪祭¶
<pb:KR1d0019_WYG_012-35a>¶
　眀日祔于祖父¶
○成葬而祭墓為位¶
　註曰成葬邱已封也天子之冡蓋不一日而畢位壇¶
　位也先祖形體託於此地祀其神以安之冡人職曰¶
　大喪既有日請度甫竁遂為之尸　渳亡婢反縣音¶
　懸稱去聲竁毳並昌瑞切脆脺並七嵗反¶
凡王之㑹同軍旅甸役之禱祠肄儀為位¶
　註曰肄習也若今時肄司徒府也小宗伯主其位¶
<pb:KR1d0019_WYG_012-35b>¶
　坡謂禱祠即上文將事四望饁獸于郊之等也肄儀¶
　為位此方言之者文相足也¶
○國有旤烖則亦如之¶
　註曰謂有所禱祈　坡謂疏云禍烖謂國遭水火凶¶
　荒即上文之大烖也上言禱祠此言肄儀為位亦文¶
　相足¶
凡天地之大烖類社稷宗廟則為位¶
　註曰禱祈禮輕類者依其正禮而為之　疏曰天烖¶
<pb:KR1d0019_WYG_012-36a>¶
　謂日月食星辰奔殞地烖謂震裂¶
凡國之大禮佐大宗伯凡小禮掌事如大宗伯之儀¶
　疏曰凡言大禮者王親為之小禮者羣臣攝為之¶
　易彥祥曰上經言大禮小禮則祭祀之禮而已此終¶
　篇則總結之以五禮之大小者也¶
　¶
　¶
　¶
<pb:KR1d0019_WYG_012-36b>¶
　¶
　¶
　¶
　¶
　¶
　¶
　¶
　周禮述註卷十二¶

