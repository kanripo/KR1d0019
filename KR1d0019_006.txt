# -*- mode: mandoku-view; -*-
#+TITLE: 周禮述註
#+DATE: 2015-08-24 22:08:09.011038
#+PROPERTY: ID KR1d0019
#+PROPERTY: BASEEDITION WYG    
#+PROPERTY: JUAN 卷六
<pb:KR1d0019_WYG_006-1a>¶
欽定四庫全書¶
　周禮述註卷六¶
　　　　　　　　　　　　安溪李光坡撰¶
　　地官司徒第二¶
　　　坡聞之兄曰地者民也司徒所司者民之事故¶
　　　曰地官徒衆也即民也司徒掌乂民之食擾民¶
　　　之性所謂盡制度品節之詳極裁成輔相之道¶
　　　也¶
<pb:KR1d0019_WYG_006-1b>¶
惟王建國辨方正位體國經野設官分職以為民極乃¶
立地官司徒使帥其屬而掌邦教以佐王安擾邦國¶
　註曰敎所以親百姓訓五品有虞氏五而周十有二¶
　焉擾亦安也言饒衍之¶
敎官之屬大司徒卿一人小司徒中大夫二人鄉師下¶
大夫四人上士八人中士十有六人旅下士三十有二¶
人府六人史十有二人胥十有二人徒百有二十人¶
　註曰師長也司徒掌六鄉鄉師分而治之二人者共¶
<pb:KR1d0019_WYG_006-2a>¶
　三鄉之事相左右也¶
鄉老二鄉則公一人鄉大夫每鄉卿一人州長毎州中¶
大夫一人黨正每黨下大夫一人族師每族上士一人¶
閭胥每閭中士一人比長五家下士一人¶
　註曰老尊稱也王置六鄉則公有三人也三公者内¶
　與王論道中參六官之事外與六鄉之敎其要為民¶
　是以屬之鄉焉州黨族閭比鄉之屬别正師胥皆長¶
　也正之言政也師之言帥也胥有才知之稱載師職¶
<pb:KR1d0019_WYG_006-2b>¶
　曰以官田牛田賞田牧田任逺郊之地司勲職曰掌¶
　六鄉之賞地六鄉地在逺郊之内則居四同鄭司農¶
　云百里内為六鄉外為六遂　何氏曰鄉遂雖有官¶
　而非在職之選也何以明之一鄉不過萬二千五百¶
　家比長以下士為之一鄉則二千五百下士矣閭胥¶
　以中士為之一鄉則五百中士矣族師以上士為之¶
　一鄉則一百二十五上士矣黨正以下大夫一鄉則¶
　有二十五下大夫也州長中大夫一鄉又有五中大¶
<pb:KR1d0019_WYG_006-3a>¶
　夫也而鄉大夫則卿之秩也合一鄉之官巳有三千¶
　一百五十五人矣六鄉不過七萬五千家而官則有¶
　一萬八千餘也又以禄言之下士視上農禄食九人¶
　是五家則官賦一上家之食也中士倍下士禄食十¶
　八人是二十五家而復賦七上家之食也上士倍中¶
　士禄食三十六人是百家復賦其三十二上家之食¶
　也推此言之積而至于一鄉又積而至于畿内又以¶
　共朝廷之百需又以共王之九賦是在官之禄反倍¶
<pb:KR1d0019_WYG_006-3b>¶
　于在民之耕則服南畝者其家皆不衣不食悉以共¶
　上猶為不足矣盖攷司徒之職設官府以治鄉遂者¶
　惟鄉師遂師以治六鄉六遂載師閭師則居鄉遂之¶
　中縣師則居于都鄙而専治焉故鄉遂之中惟此四¶
　官各有府史胥徒為操刑政之權以治民事之正官¶
　自鄉大夫至比長自遂大夫至鄰長無官府之設無¶
　府史胥徒之役皆鄉遂之民使為保伍使相敎治異¶
　其爵秩别其貴賤謂之教官謂之鄉吏不操刑政之¶
<pb:KR1d0019_WYG_006-4a>¶
　權者也然則其禄何如比長雖綂五家即上農也閭¶
　胥受二家之田也為二十五家之長族師雖綂百家¶
　亦受四家之田又有士田以益之也此皆農人之中¶
　徳行才能足兼五人二十五人百人之上者為其田¶
　以處之為其秩以等之所謂下士即上農中士倍之¶
　上士又倍者亦合其子弟授之士田令其自耕以共¶
　一家之衣食耳固不如在職之上中下士食民賦税¶
　以為治也黨正州長鄉大夫則已嘗為大夫者其家¶
<pb:KR1d0019_WYG_006-4b>¶
　既受田矣别有宅田士田以賦其禄或又有賞田以¶
　益之乎賢者以次而升不賢者以次而降升者加其¶
　爵秩益其田禄降者下之減之此小司徒所以攷屬¶
　官之治而誅賞鄉師攷六鄉之治以詔廢置以詔誅¶
　賞是也　比毗志反與音預¶
封人中士四人下士八人府二人史四人胥六人徒六¶
十人¶
　註曰聚土曰封謂壝堳埒及小封疆也　疏曰封人¶
<pb:KR1d0019_WYG_006-5a>¶
　與大司徒設社稷之壝相左右故在地官為職首胥¶
　徒多者以畿封事廣故也¶
○鼓人中士六人府二人史二人徒二十人¶
○舞師下士二人胥四人舞徒四十人¶
　註曰舞徒給繇役能舞者以為之　坡謂鼓人舞師¶
　二職在此無屬當在春官鏄師之下韎師之上¶
○牧人下士六人府一人史二人徒六十人¶
　註曰牧人養牲于田野者¶
<pb:KR1d0019_WYG_006-5b>¶
○牛人中士二人下士四人府二人史四人胥二十人¶
徒二百人¶
　註曰主牧公家之牛者詩云誰謂爾無牛九十其犉¶
　犉者九十其餘多矣¶
○充人下士二人史二人胥四人徒四十人¶
　註曰充猶肥也養繫牲而肥之　堳音眉埒音劣繇¶
　音遙鏄音博犉而純反音眴¶
　　或問移鼓人舞師二官何也曰太師所掌之樂鐘¶
<pb:KR1d0019_WYG_006-6a>¶
　　磬笙鎛莫不有師若鼓者五聲不得不和安無専¶
　　職今以次之鎛師職下則金奏鼔鼜之掌適與相¶
　　類而且其官皆中士也韎樂散樂夷樂猶設韎師¶
　　旄人以敎豈山川等祀之舞舞之正者而獨缺此¶
　　今以首之韎師職上則敎舞之掌適與相類而且¶
　　其官皆下士也況乎上封人之職有掌祭祀諸禮¶
　　牛牲與牧人牛人充人諸官為類間此二職實為¶
　　錯綜舉而歸之各得其從庶或可歟　鼜音戚¶
<pb:KR1d0019_WYG_006-6b>¶
載師上士二人中士四人府二人史四人胥六人徒六¶
十人¶
　註曰載之言事也事民而税之載師者閭師縣師遺¶
　人均人官之長¶
○閭師中士二人史二人徒二十人¶
　註曰鄉官有州黨族閭比正言閭者徴民之税宜督¶
　其親民者凡其賦貢入大府穀入倉人¶
○縣師上士二人中士四人府二人史四人胥八人徒¶
<pb:KR1d0019_WYG_006-7a>¶
八十人¶
　註曰主天下土地人民已下之數徴野賦貢也名曰¶
　縣師者自六鄉以至邦國縣居中焉鄭司農云四百¶
　里曰縣　坡謂載師徴九賦者閭師徴九貢者縣師¶
　徴野之賦所以左右載師也徴野之貢者閭師惟掌¶
　鄉貢故縣師職野焉¶
○遺人中士二人下士四人府二人史四人胥四人徒¶
四十人¶
<pb:KR1d0019_WYG_006-7b>¶
　註曰遺謂以物有所饋遺¶
○均人中士二人下士四人府二人史四人胥四人徒¶
四十人¶
　註曰均猶平也主平土地之力政者　薛平仲曰取¶
　之于民而不知所以予之則施報之義乖予之于民¶
　而不知所以均之則公平之義泯遺人在此者所以¶
　示施報之義均人繼之者所以示公平之義¶
師氏中大夫一人上士二人府二人史二人胥十有二¶
<pb:KR1d0019_WYG_006-8a>¶
人徒百有二十人¶
　註曰師敎人以道者之稱也保氏司諫司救官之長¶
　　陳及之曰徒百二十人者盖居虎門之左司王朝¶
　帥四夷之隸守王門其徒不得不多也　程子曰古¶
　者自天子達于庶人必須師氏以成其徳業故舜禹¶
　文武之聖亦皆有所從學後世師傅之職不修友臣¶
　之義未著所以尊徳樂道之風未成於天下¶
○保氏下大夫一人中士二人府二人史二人胥六人¶
<pb:KR1d0019_WYG_006-8b>¶
徒六十人¶
　註曰保安也以道安人者也¶
○司諫中士二人史二人徒二十人¶
　註曰諫猶正也以道正人行　邱氏曰司諫即今之¶
　提學官將以扶植正學而維持公論者也¶
○司救中士二人史二人徒二十人¶
　註曰救猶禁也以禮防禁人之過者也　鄭剛中曰¶
　王者處心自一身而達天下巳之徳己成而無過亦¶
<pb:KR1d0019_WYG_006-9a>¶
　欲天下之民有徳行而無過惡為民設司諫猶已有¶
　詔媺之師為民設司救猶已有諫惡之保¶
○調人下士二人史二人徒十人¶
　註曰調猶和合也¶
○媒氏下士二人史二人徒十人¶
　註曰媒之言謀也謀合異類使和成者今齊人名麴¶
　&KR2592;曰媒　王氏曰調人和難敎睦媒氏陰禮敎親故¶
　屬師保氏　朝直遙反媺音美後同麴起六反&KR2592;魚¶
<pb:KR1d0019_WYG_006-9b>¶
　列反難去聲¶
司市下大夫二人上士四人中士八人下士十有六人¶
府四人史八人胥十有二人徒百有二十人¶
　註曰司市市官之長　薛平仲曰男女人之大欲存¶
　焉其次則財利之所交先王既為之設媒氏以遂人¶
　之大欲矣而就利之心容可不致其規畫哉故次以¶
　司市等官¶
○質人中士二人下士四人府二人史四人胥二人徒¶
<pb:KR1d0019_WYG_006-10a>¶
二十人¶
　註曰質平也主平定物價者¶
○廛人中士二人下士四人府二人史四人胥二人徒¶
二十人¶
　註曰廛民居區域之稱¶
○胥師二十肆則一人皆二史賈師二十肆則一人皆¶
二史司虣十肆則一人司稽五肆則一人胥二肆則一¶
人肆長毎肆則一人¶
<pb:KR1d0019_WYG_006-10b>¶
　註曰自胥師以及司稽皆司市所自辟除也胥及肆¶
　長市中給繇役者胥師領羣胥賈師定物價司虣禁¶
　㬥亂司稽察留連不時去者¶
○泉府上士四人中士八人下士十有六人府四人史¶
八人賈八人徒八十人¶
　註曰鄭司農云故書泉或作錢　賈音古虣音㬥辟¶
　必亦反¶
司門下大夫二人上士四人中士八人下士十有六人¶
<pb:KR1d0019_WYG_006-11a>¶
府二人史四人胥四人徒四十人每門下士二人府一¶
人史二人徒四人¶
　註曰司門若今城門校尉主王城十二門　疏曰以¶
　其掌貨賄與司市相連故在此¶
○司闗上士二人中士四人府二人史四人胥八人徒¶
八十人毎闗下士二人府一人史二人徒四人¶
　註曰闗界上之門　疏曰王畿千里王城在中面有¶
　五百里界首面置三闗則亦十二闗其職掌國貨之¶
<pb:KR1d0019_WYG_006-11b>¶
　節以聨門市故在此¶
○掌節上士二人中士四人府二人史四人胥二人徒¶
二十人¶
　註曰節猶信也行者所執之信　疏曰節連于門市¶
　故亦連類在此¶
遂人中大夫二人遂師下大夫四人上士八人中士十¶
有六人旅下士三十有二人府四人史十有二人胥十¶
有二人徒百有二十人¶
<pb:KR1d0019_WYG_006-12a>¶
　註曰遂人主六遂若司徒之于六鄉也六遂之地自¶
　逺郊以達于畿中有公邑家邑小都大都焉鄭司農¶
　云遂謂王國百里外　劉執中曰遂大夫各居其遂¶
　以施政敎遂師則贊遂人居司徒之府以治六遂之¶
　政令猶鄉師贊小司徒居于内以治六鄉¶
○遂大夫每遂中大夫一人縣正毎縣下大夫一人鄙¶
師毎鄙上士一人酇長毎酇中士一人里宰毎里下士¶
一人鄰長五家則一人¶
<pb:KR1d0019_WYG_006-12b>¶
　註曰縣鄙酇里鄰遂之屬别也¶
○旅師中士四人下士八人府二人史四人胥八人徒¶
八十人¶
　註曰主斂縣師所徴野之賦穀者也旅猶處也六遂¶
　之官里宰之師也正用里宰者亦斂民之税宜督其¶
　親民　坡謂賦穀不入倉人而在此者倉人所謂餘¶
　灋用是也¶
○稍人下士四人史二人徒十有二人¶
<pb:KR1d0019_WYG_006-13a>¶
　註曰主為縣師令都鄙丘甸之政也距王城三百里¶
　曰稍家邑小都大都自稍以出焉¶
○委人中士二人下士四人府二人史四人徒四十人¶
　註曰主斂甸稍芻薪之賦以共委積者也¶
○土均上士二人中士四人下士八人府二人史四人¶
胥四人徒四十人¶
　註曰均猶平也主平土地之政令者也　酇作管反¶
草人下士四人史二人徒十有二人¶
<pb:KR1d0019_WYG_006-13b>¶
　註曰草除草¶
○稻人上士二人中士四人下士八人府二人史四人¶
胥十人徒百人¶
　薛平仲曰均一之政既行則斯民之從事于耕稼者¶
　是雖有地利之難致且將為之致力所謂土化之灋¶
　下地之稼孰不各興其事而使地之無遺利哉此固¶
　草人稻人列于土均之後也¶
○土訓中士二人下士四人史二人徒八人¶
<pb:KR1d0019_WYG_006-14a>¶
　註曰訓謂能訓説土地善惡之勢¶
○誦訓中士二人下士四人史二人徒八人¶
　註曰能訓説四方所誦習及人所作為久時事　薛¶
　平仲曰遂自草人稻人之官設而治地之事舉矣土¶
　訓之地圖誦訓之方志凡其載九州之所有土物之¶
　所生風氣之所宜於是乎為王訓之然後制其賦而¶
　各因其有施其教而不易其俗其所關葢甚大也¶
山虞毎大山中士四人下士八人府二人史四人胥八¶
<pb:KR1d0019_WYG_006-14b>¶
人徒八十人中山下士六人史二人胥六人徒六十人¶
小山下士二人史一人徒二十人¶
　註曰虞度也度知山之大小及所生者¶
○林衡毎大林麓下士十有二人史四人胥十有二人¶
徒百有二十人中林麓如中山之虞小林麓如小山之¶
虞¶
　註曰衡平也平林麓之大小及所生者竹木生平地¶
　曰林山足曰麓　疏曰胥徒多于山虞者以林麓在¶
<pb:KR1d0019_WYG_006-15a>¶
　平地盜竊材木者多故須巡行者衆¶
○川衡毎大川下士十有二人史四人胥十有二人徒¶
百有二十人中川下士六人史二人胥六人徒六十人¶
小川下士二人史一人徒二十人¶
　註曰川流水也禹貢曰九川滌源　疏曰官及胥徒¶
　多者以其川路長逺巡行勞役故也　易氏曰林衡¶
　正于山虞川衡正于澤虞然林列于山後川列于澤¶
　前者以山林川澤為序也¶
<pb:KR1d0019_WYG_006-15b>¶
○澤虞毎大澤大藪中士四人下士八人府二人史四¶
人胥八人徒八十人中澤中藪如中川之衡小澤小藪¶
如小川之衡¶
　註曰澤水所鍾也水希曰藪禹貢曰九澤既陂爾雅¶
　有八藪　薛平仲曰山澤天地之藏財用之淵國家¶
　之所資者厚民生之所賴者衆如使括而歸之于上¶
　適以開斯民競利之心縱而委之于下重以啟斯民¶
　忘本之念是以為之虞以嚴其灋為之衡以平其政¶
<pb:KR1d0019_WYG_006-16a>¶
　使民知利之為可資而不知利之為可餌則土物愛¶
　而厥心臧皆教化也¶
○迹人中士四人下士八人史二人徒四十人¶
　註曰迹之言跡知禽獸處¶
○卝人中士二人下士四人府二人史二人胥四人徒四十人¶
　註曰卝之言礦也金玉未成器曰礦　麓音禄卝音¶
　礦虢猛反度徒洛反陂彼宜反藏才浪反¶
角人下士二人府一人徒八人¶
<pb:KR1d0019_WYG_006-16b>¶
○羽人下士二人府一人徒八人¶
○掌葛下士二人府一人史一人胥二人徒二十人¶
○掌染草下士二人府一人史二人徒八人¶
　註曰染草藍蒨象斗之屬¶
○掌炭下士二人史二人徒二十人¶
○掌荼下士二人府一人史一人徒二十人¶
　註曰荼茅莠¶
○掌蜃下士二人府一人史一人徒八人¶
<pb:KR1d0019_WYG_006-17a>¶
　註曰蜃大蛤月令孟冬雉入大水為蜃¶
○囿人中士四人下士八人府二人胥八人徒八十人¶
　註曰囿今之苑¶
○場人毎場下士二人府一人史一人徒二十人¶
　註曰場築地為墠季秋除圃中為之詩云九月築場¶
　圃十月納禾稼　疏曰言毎場者以其九穀别場故¶
　言毎以殊之　荼音徒蒨千見反墠音善¶
廩人下大夫二人上士四人中士八人下士十有六人¶
<pb:KR1d0019_WYG_006-17b>¶
府八人史十有六人胥三十人徒三百人¶
　註曰藏米曰廩廩人舍人倉人司禄官之長¶
○舍人上士二人中士四人府二人史四人胥四人徒¶
四十人¶
　註曰舍猶宫也主平宫中用穀者也¶
○倉人中士四人下士八人府二人史四人胥四人徒¶
四十人¶
○司祿中士四人下士八人府二人史四人徒四十人¶
<pb:KR1d0019_WYG_006-18a>¶
　註曰主班禄¶
○司稼下士八人史四人徒四十人¶
　註曰種穀曰稼如嫁女以有所生　坡謂廪人倉人¶
　入之舍人司禄出之廪人將以歲之上下數邦用以¶
　節其斂𤼵故次司稼¶
舂人奄二人女舂抭二人奚五人¶
　註曰女舂抭女奴能舂與抭者抭抒臼也詩云或舂¶
　或抭¶
<pb:KR1d0019_WYG_006-18b>¶
○饎人奄二人女饎八人奚四十人¶
　註曰鄭司農云饎人主炊官也特牲饋食禮曰主婦¶
　視饎爨故書饎作&KR1066;　疏曰案其職凡祭祀共盛共¶
　王及后六食賓客共簠簋不在天官而在此者以其¶
　因舂人又因地道之成故在此¶
○槀人奄八人女槀毎奄二人奚五人¶
　註曰鄭司農云槀讀為犒師之犒主冗食者故謂之¶
　犒　舂書中反抭音由饎音熾槀註音犒同苦報反¶
<pb:KR1d0019_WYG_006-19a>¶
　抒時女反&KR1066;饎同爨七亂反¶
　¶
　¶
　¶
　¶
　¶
　¶
　¶
<pb:KR1d0019_WYG_006-19b>¶
　¶
　¶
　¶
　¶
　¶
　¶
　¶
　周禮述註卷六¶
