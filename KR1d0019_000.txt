# -*- mode: mandoku-view; -*-
#+TITLE: 周禮述註
#+DATE: 2015-08-24 22:08:08.898136
#+PROPERTY: ID KR1d0019
#+PROPERTY: BASEEDITION WYG    
#+PROPERTY: JUAN 提要
<pb:KR1d0019_WYG_000-1a>¶
欽定四庫全書　　　　經部四¶
　周禮述註　　　　　　禮類一(周禮之屬/)¶
　　提要¶
　　　　(臣/)等謹案周禮述註二十四卷¶
　　　國朝李光坡撰光坡字耜卿號&KR0791;夫安溪人大¶
　　　　學士光地之弟也杭世駿榕城詩話稱其家¶
　　　　居不仕潛心經學著有三禮述註此即其一¶
　　　　也其書取註疏之文刪繁舉要以著訓詁之¶
<pb:KR1d0019_WYG_000-1b>¶
　　　　源又旁採諸家參以己意以闡制作之義雖¶
　　　　於鄭賈名物度數之文多所刋削而析理明¶
　　　　通措詞簡要頗足為初學之津梁考其兄光¶
　　　　地榕村集中有周官筆記一卷皆標舉要義¶
　　　　不以考證辨難為長其姪鍾倫亦有周禮纂¶
　　　　訓與光坡此書體例相近葢其家學如是也¶
　　　　宋儒喜談三代故講周禮者恒多又鑒於熙¶
　　　　寧之新法故恒牽引末代弊政支離詰駁於¶
<pb:KR1d0019_WYG_000-2a>¶
　　　　註疏多所攻擊議論盛而經義反淆光坡此¶
　　　　書不及漢學之博奥亦不至如宋學之蔓衍¶
　　　　平心静氣務求理明而詞達於説經之家亦¶
　　　　可謂適中之道矣乾隆四十六年十月恭校¶
　　　　上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　總　校　官　(臣/)　陸　費　墀¶
